Allotment  
Un contratto tra cliente business (Tour Operator, OTA o azienda)
e struttura ricettiva (hotel, residence, bed & breakfast., ecc.).
L’oggetto del contratto, negoziato ogni anno, sono una parte di
camere (un contingente o un lotto, da qui la parola ‘allotment’) che
la struttura mette a disposizione del cliente. Questi è depositario
di quel numero di camere e potrà venderle ai suoi clienti entro un
termine. Se non riesce a vendere le camere entro il termine stabilito
nel contratto deve rilasciare questo lotto di camere invendute al 
gestore della struttura ricettiva, che ne rientra così in possesso per
poterle vendere direttamente.

Average Daily Rate – ADR
Con questo indice possiamo calcolare il prezzo medio di vendita
giornaliero. Si calcola dividendo la produzione giornaliera relativa
alle camere per il numero di camere vendute. Possiamo utilizzarlo
anche per valutare segmenti/mercati/tipologie di camera: il
segmento business notoriamente ha prezzi medi inferiori al
segmento leisure (compensati dal numero più frequente di
prenotazione di quella particolare azienda); la camera standard
ovviamente avrà un prezzo medio più basso della suite. Usato
anche come sinonimo di Average Room Rate o Average House Rate,
accademicamente si riferisce solo al periodo analizzato di un giorno.


BAR (Best Available Rate= migliore tariffa disponibile) = È il tasso di non-ristretta bassa disponibile per tutti i bookers. Questo tasso può cambiare più volte alla settimana fino a diverse volte al giorno.


Bottom Rate
Tariffa Minima al di sotto della quale non si vuole vendere la
tipologia di camera. Prezzo di “emergenza”.

Cancellabile / Non Cancellabile
Caratteristica di ogni prenotazione: solo alcune di esse possono
essere cancellate gratuitamente, per le restanti c’è una penalità da
pagare.

Channel Management (anche Multi-Channel-Management) = Gestione del canale si riferisce alla politica di distribuzione impiegato di un albergo o di catena. A causa della moltitudine di oggi di canali di vendita, questo metodo di gestione include la gestione dei contenuti e la riconciliazione dei dati in diversi canali di distribuzione, come CRS, GDS e siti web di terze parti. Il cuore del processo è la gestione di tariffe e disponibilità attraverso tutti i canali. Al fine di semplificare la manutenzione dei canali di distribuzione, ci sono strumenti di gestione dei canali, quali: Channel Manager, EZYield, und RateTiger.

https://www.bookingexpert.it/channelmanager.html


Channel management
Le tecniche e i sistemi usati dall’hotel per aggiornare le informazioni, l’inventario delle camere e le tariffe in ogni canale di distribuzione.

Up-selling nel marketing turistico = Vendere al cliente una camera migliore per aumentare il revenue dell hotel.

Cross selling nel marketing turistico = Vendere al cliente servizi accessori alla camera per aumentare il revenue dell hotel.
p.p. nel settore alberghiero = si intende "per persona" relativamente alle tariffe della struttura alberghiera.

Politiche di Cancellazione
Le condizioni per le quali è possibile cancellare la prenotazioni. Tra
queste, di maggior spicco è la penalità.

Conversione
É un indice utilizzato, nel settore turistico, per capire quanti
potenziali clienti diventano effettivamente tali. Es. il 3% di
conversione sul Booking Engine indica che il 3% dei clienti che
hanno fatto una prova di prenotazione l’ha effettivamente portata a
termine. Ovviamente tale indice può essere utilizzato partendo da
vari livelli diversi.

Costi Fissi – CF
Costo che non varia al variare della quantità di prodotto venduto.
Es. interessi bancari, investimenti di marketing, manutenzione
ordinaria, personale (in parte).
Costi Irrecuperabili
vedi Costi Sommersi
Costi Semi-Fissi – CSF
Chiamati anche “a scalino” (per la forma del grafico che ne deriva),
sono costi che variano al variare di un certo numero di quantità
vendute. Es: housekeeping – se in outsourcing, non variano per
ogni camera venduta ma non sono neanche fisse per qualsiasi sia il
venduto.
ESEMPIO 1 housekeeper ogni 5 camere. Diventano 2, sempre in
questo caso, solo se le camere vendute sono nel range di 6-10.

Costi Sommersi
Sono quei costi che non possono essere recuperati in alcuna 
maniera significativa. Può esserlo un costo pregresso relativo a
decisioni prese nel passato e relative in genere ad attività fisse
che, pur essendo ancora utilizzabili, sono rese tecnologicamente
obsolete dai più moderni processi produttivi adottati dall’impresa.
Si configurano come barriere all’uscita o all’entrata (rispettivamente
per aziende già operanti nel settore e aziende entranti). Si pensi,
per esempio, ai costi per attività di marketing. Ritenuti s. c. perché,
in caso di cessazione dell’attività, non possono essere venduti ad
altra impresa.

Costi Specifici
Un costo è definito specifico quando è imputabile a un unico centro
di costo. Es: il costo di housekeeping è attribuibile, spesso, solo al
reparto camere.

Costi Variabili – CV
Costi che variano al variare di ogni singola unità di prodotto
venduta. Ne sono esempio i prodotti di cortesia in camera.

Costo Accettabile
Costo stimato che permette di soddisfare nel modo migliore le
aspettative del cliente. Il costo, ovviamente, è più elevato nelle
strutture dove i clienti hanno maggiore “Disponibilità a Pagare”.

Costo Fisso Per Camera – CFC
Indice che evidenzia i miei costi fissi per ogni camera venduta. Si
ottiene dividendo tutti i costi fissi del periodo analizzato (anno,
mese, giorno) / camere vendute nello stesso periodo.

Costo Marginale Unitario – CMU
Costo derivante da ogni unità aggiuntiva. Può essere espresso in:
costo per ora (di una manutenzione o consulenza), costo per chilo 
(nel caso di materie prime), costo per unità produttiva (per l’acquisto
di materie lavorate o finite). Es: se il costo di 10 chiavi è 100 € e il
costo di 15 chiavi è 130 €, il costo di ogni chiave aggiuntiva è (130100)/(15-10) = 30/5 = 6 €.

Costo Medio Camera – CMC
Il costo medio camera è l’indice che evidenza il costo per ogni
camera venduta. Secondo molti esperti la bottom rate dovrebbe
essere questo indice (diverso per ogni tipologia e per ogni giorno
dell’anno). Si calcola sommando Costi Fissi Camera + Costi Semifissi
Camera + Costi Variabili Camera.

Costo Ottenibile
Costo minimo stimato per fornire un prodotto in linea con le
indicazioni del mercato.

Costo Semifisso Per Camera – CSFC
Indice che evidenzia i miei costi semifissi per ogni camera venduta.
Si ottiene dividendo tutti i costi semifissi del periodo analizzato
(anno, mese, giorno) / camere vendute nello stesso periodo.

Costo Unitario – CU
Il costo unitario è il costo medio di ogni singolo prodotto/servizio/
prestazione. Si può riferire a tutti i tipi di costo. Esempi: fissi, costo
fitto annuale / 365 giorni (ottengo il costo unitario del fitto);
semifissi, costo del personale / n° dipendenti (ottengo il costo
medio unitario per dipendente); variabili, totale prezzo ordine /
quantitativo (ottengo il costo unitario di ogni singolo prodotto/
servizio acquistato).

Costo Variabile Per Camera – CVC
Indice che evidenzia i miei costi variabili per ogni camera venduta. 
Si ottiene dividendo tutti i costi variabili del periodo analizzato
(anno, mese, giorno) / camere vendute nello stesso periodo.

Durata Del Soggiorno
Numero di notti passate in un hotel o differenza tra data di arrivo e
data di partenza (tra il Check-In e il Check-Out).

Dynamic Pricing
Modello di strategia tesa alla modifica delle tariffe di vendita in 
modalità dinamica e funzionale alla domanda attesa. Prevede una
variazione tariffaria costante in base a vari elementi

Fully Booked
Indica la mancanza di disponibilità alla vendita di unità di inventario
per via di capacità interamente saturata da prenotazioni (o in parte
da camere out of order).

Historical Booking Model
Modelli di previsione della domanda basati solamente sul dato
storico consuntivo delle room night (o arrivi, ecc.). Tra questi, i più
conosciuti sono: Same Date – Last Years e Media Mobile.
Same Date – Last Years la stima viene effettuata sulla base
dell'occupazione avuta lo stesso giorno dell'anno precedente.
Es. si prende il Lunedì della prima settimana di marzo del 2013
per stimare il lunedì della prima settimana di marzo del 2014.
É necessario fare molta attenzione al giorno da comparare,
soprattutto in caso di eventi.
Media Mobile la stima viene effettuata facendo la media
dell’occupazione avuta per le osservazioni storiche registrate negli
n periodi precedenti; ha il pregio di attenuare l'incidenza delle
date in cui l'occupazione risulta maggiore rispetto alla media. Es.
prendendo lo stesso esempio precedente, la media dei primi lunedì
di marzo degli ultimi 4 anni.
SUGGERIMENTO Come data di confronto potrebbe essere preso
anche uno o più giorni appena storicizzati dell'anno in corso purché siano
comparabili, per comportamento, a quello su cui stiamo effettuando la
stima.

Inventario
Insieme dei prodotti tariffari singolarmente vendibili da parte
dell'hotel. Può riguardare le camere, i posti al ristorante, i
trattamenti SPA, ecc. Per prodotto tariffario si intende l'insieme
di prezzo/classe di camera/occupazione/restrizioni/cancellation
policy. Per cui di fronte a un numero fisico di camere si possono
avere n prodotti tariffari.
ESEMPIO 100 camere si possono mettere in vendita ognuna per
occupazione singola, doppia, tripla, con restrizioni diverse, con cancellation
policy diverse, a prezzi differenti.


Maincourante
Registro che riporta gli eventi, le transazioni contabili di una
struttura oppure l'annotazione riferita alla camera comprensiva di
costi e tipologia di pagamento ricevuto.

Mancato Arrivo
Si verifica quando un cliente, che regolarmente ha prenotato, non
si presenta senza premurarsi né di annunciare la sua assenza né
di disdire la camera prenotata. Questo può creare inconvenienti
all’organizzazione e all’albergatore che si potrebbe trovare
nell’impossibilità di vendere la camera all’ultimo momento. Dato
che il no show non è raro, l'albergatore si premunisce inserendo
nel contratto alcune regole cui far riferimento, tra le quali la
responsabilità dell'albergatore che si limita alla prima notte: il
mancato arrivo provoca la disdetta automatica per le altre notti
e la camera ritorna disponibile. In questo campo non esistono
regole rigide: disdette, penalità, acconti, ecc. possono e devono
essere stabiliti previamente ma dipende anche dal rapporto di
fiducia esistente nonché dal particolare contesto della situazione.
Solitamente il no show comporta per l'ospite l'addebito di una
penale pari alla prima notte di soggiorno o maggiore di una 
notte nel caso di particolari promozioni. La raccolta di tale dato è
uno dei fattori che ci permette di gestire in modo programmato
l'overbooking

Occupancy
Indica il numero massimo di persone per la tipologia camera,
Occupation Index

Occupancy = indica il numero di pernottamenti consentiti. Questo è importante per determinare quante persone sono ammessi in una stanza in base al tipo di biancheria da letto e possono anche essere in collegamento con persone in più cariche.

[Occupazione Hotel] / [Occupazione Competitive Set] x 100
Se uguale a 100% abbiamo la stessa occupazione (in percentuale)
dei competitor; se inferiore o superiore abbiamo occupazione
minore o maggiore rispetto allo stesso competitive set.

On the Book Last Year – OTBLY
Business (camere e/o ricavi) analizzato per un certo periodo
dello scorso anno, a una certa data dello scorso anno. Esempio:
prenotazioni per il mese di maggio 2013, analizzate il giorno 20
aprile 2013.


Overbooking
Capacità virtuale dell’hotel che deve essere aggiunta alla capacità
fisica di ogni inventario in modo da poter compensare i no-shows e
le cancellazioni dell’ultimo momento. Può essere casuale o previsto
dalla politica aziendale.


Penalità
Condizioni, usualmente di tipo temporale, che permettono o meno
la cancellazione o modifica della prenotazione. Come penalità
a seguito di ciò si potrebbe pagare solo la prima notte, una
percentuale sull'ammontare del soggiorno totale, l'intera somma o
al contrario nessuna penale può essere applicata (dipende dal tipo
di prenotazione iniziale).

Prenotazione
Prenotazione identificata con: un numero di prenotazione, il nome
del cliente, le date di arrivo e di partenza, i servizi collegati, ecc. Una
prenotazione può rappresentare più camere e/o più notti.

Rack Rate – RACK
Prezzo di listino esposto al pubblico come da comunicazione
agli enti amministrativi preposti e quindi il prezzo massimo che
si può applicare per tipo di camera. Punibile di sanzione il suo
superamento nella vendita.

Rate
Termine anglosassone che indica la tariffa di vendita di un prodotto
o di un servizio.


Revenue
Termine anglosassone che indica il fatturato prodotto in un dato
periodo di tempo. In generale viene calcolato il fatturato prodotto al
netto delle imposte.

Revenue Per Available Customer – REVPAC
Il ricavo generato da ogni singolo cliente. Si calcola dividendo i ricavi
totali dovuti al segmento e/o ASA per il numero dei clienti che lo
hanno generato.


Revenue Per Available Room – REVPAR
Il ricavo medio per camera disponibile si calcola attraverso
l'applicazione di 2 formule semplici:
[Totale dei Ricavi camere] / [Totale Camere in inventario]
R 114 Revenuebolario
[Tariffa Media di Vendita] x [Percentuale di Occupazione]
Unendo prezzo e occupazione annulla le differenze tra un giorno
e l'altro (o tra vari hotel) dando come output un unico indice più
affidabile.
ESEMPIO Conviene avere l'occupazione dell'80% a 100 € o del 70% a
110? Risposta: Revpar (1) = 80 €; Revpar (2) = 77 €.


Rimborsabile / Non Rimborsabile
Caratteristica di una prenotazione la quale, in caso di cancellazione,
prevede (o meno) la rimborsabilità della somma versata.


Riprotezione
Azione tramite la quale l’albergo, non potendo (overbooking) o non
volendo accogliere più la prenotazione del cliente, si occupa della
sua riprotezione, ovvero di allocarlo in una struttura limitrofa e di
pari livello (o superiore) in quanto la prenotazione non è onorabile

Room Types
Classificazione di ogni classe di camera in base: al tipo di letto (king,
queen, twin, double); al numero di occupanti (singola, doppia, tripla,
ecc.); allestimento per disabili; smoking/non smoking.

Tariffe Derivate
Tariffe che vengono derivate dalla tariffa Master. Esempio può
essere la tariffa HB (Half Board o Mezza Pensione), ricavata dalla
BB (Bed&Breakfast), tariffa Master, con un'aggiunta di quota
di prezzo (percentuale o in valore numerico). Ovviamente vale
viceversa.

Tipologie Di Camere
Gruppo di camere che ha lo stesso livello tariffario, le stesse
caratteristiche al livello del mobilio, la stessa vista, lo stesso piano.

Upselling
Tecnica di vendita con la quale si tenta di invogliare il cliente ad
acquistare beni (servizi) di prezzo più elevato o più servizi di quelli
inizialmente richiesti.




XML (Extensive Markup Language) Un linguaggio di programmazione web e anche sinonimo di una interfaccia web tra un CRS e il sito web Front End (parte visibile) di un IBE, l'XML sono utilizzati dai Channel Manager per comunicare a 2 vie  dall 'hotel ai vari OTAs  i prezzi e la disponibilità di camere ed in senso contrario l'allocamento da parte dei vari OTAs della camere dell'hotel.



























