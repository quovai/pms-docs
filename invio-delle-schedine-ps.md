# Invio delle schedine PS

## **Invio delle schedine PS**

Le strutture possono ora scegliere di inviare le schedine PS \(cosiddetto “Alloggiati”\) in una modalità automatica direttamente dal PMS, senza dover salvare il file, aprire il portale Alloggiati in una finestra alternativa del browser.   
****

Questa funzionalità è gratuita ed è inclusa per tutte le strutture che usano Quovai.

### **Configurazione**

Per usufruire della funzionalità di invio automatico Alloggiati è necessario innanzitutto inserire nella configurazione della struttura \(Configurazione &gt; Strutture\) i propri dati di collegamento al portale Alloggiati:  


* ID della struttura sul portale Alloggiati
* PASSWORD della struttura sul portale Alloggiati
* Upload del CERTIFICATO scaricato dal sito della struttura
* Data di scadenza del certificato \(opzionale ma utile per ricevere notifiche quando si approssima la scadenza…\)

![](https://lh3.googleusercontent.com/j2VOAwQJPEJdEbxbKIMVdx3pdfHrEu0Xw4RhlsszdgCcPoeFUwAketR4rk1sa9BPJhEbqNrUN-zoFw_8Bd-Cnxd-snWY9cHpbD7Cnyr7PoA4DOkP2kf3JZZHPFWydw4Sq77ksek3)

Inoltre, è possibile configurare fino a 3 orari in cui viene inviato un avviso se ci sono schedine con check-in nel giorno in corso o nel giorno precedente.  
****

![](https://lh3.googleusercontent.com/WL5nV5b8BdBoCtkViqUYCCLrp5-iQeqPqSuZQWa-AlcqGNEUcjYNAB_8MWRC6_pLlS3ADMBsZ5Eokv2Cdr4OkThU45Lxgfn-uyoR8pBjg1mx-OYce9xUp-xjlJg85R5OeVrNEijE)

I tre orari vengono proposti di default alle 12:00, alle 17:00 e alle 21:00.

### **Test della connessione**

Dopo la configurazione è possibile testare la corretta connessione al portale alloggiati.  


![](https://lh5.googleusercontent.com/o93rjKYkTpCZ_fPoRyYhiAGE9UIhBeuW-i_Y8xpYDLN2swZskVkLLyr_WQxGgEGFzOJBFrMaLX3vdaPO8muNyH-N2mgwP4ZhkBQrnoApuFaLo1SknrcX_4rrbb6Gi2jcRtnx3jqe)

### **Scadenza del certificato**

15 giorni prima della scadenza del certificato, sulla dashboard della home page viene inserito un messaggio di warning che informa la struttura che il certificato non sarà più utilizzabile dopo i giorni indicati.  
****

![](https://lh3.googleusercontent.com/PtLVWyFUkmXynr-lmMaoQ1xJ40O9TroJClCj0J3XzP7F1xEUKf91Rcyr0ldnwiI8jFkyjC6CjknlgydD7ASznIk0JcW2qKU7xJ7kJ1PXdJHeIS_o6cU475ZwxFEitMaN4uy-sdme)

### **Visualizzazione all’interno della prenotazione**

Quando le schedine sono state inviate, è possibile vederlo anche nella sezione soggiorni all’interno della prenotazione \(in verde\).  


![](https://lh6.googleusercontent.com/PgwkPeIb-QzQ2zNwX9VysOxL5iJNubls6-3pvxrzWKN5ktAKu-iQ6weoX5HAfM5FOEB6H8-K394m56Xw7-RAR1Ir9asWcX4EUONEdcyoUttTuBepNE-UfnFw-PnEHYsYteVcZWZZ)

### **Visualizzazione nel cruscotto**

Nel cruscotto principale ci sono due nuovi riquadri che mostrano   


a\) le schedine con check-in nel giorno in corso o nel giorno precedente ancora da inviare e i relativi stati \(da inviare, in invio, errore\), oltre allo stato di completamento dei dati degli ospiti \(Dati completi, nbDati minimi, Dati mancanti\). Cliccando su ogni schedina è possibile arrivare all’interno della prenotazione nella sezione dei soggiorni, dove completare i dati PS.  
****

![](https://lh4.googleusercontent.com/Ph0Pt3_YKLz0mjsBwP9G-m9u4_nf42aEgPkf7e1mvd3WrD_vnjLvtAjzd0YIV_lCh7u9VAQMRoizaiwOZaPTRWmTib0HIRt5Ji44UKG5Stlyx2P2jTqCS5Pz7_OtLcpiXAVIsTM-)

Dati completi significa tutti i dati PS compresi i dati dei documenti \(per Capo famiglia e Capo gruppo\). Dati minimi significa i dati personali necessari per gli altri componenti di gruppi e famiglia. Dati incompleti significa che non sono presenti i dati personali minimi per la notifica PS \(potrebbe per esempio essere mancante la data di nascita\).  


b\) le ultime 10 schedine con check-in nel giorno in corso o nel giorno precedente già inviate  
****

![](https://lh5.googleusercontent.com/8davA-LkOVrb5uCsa4T0-pONS5PMxAvmvuVm10-6grQQI0M3saQz-WBTufcUvfjCXYBfqjcPLswI72vR_dMDficEzeTkOrZQxfgbEOHo_rul1-dYhb6k_pIbdTTytYF1G6hG1Srx)

### **Invio delle schedine \(o generazione del file di testo PS\)**

Dal menu principale si seleziona Adempimenti &gt; Invio schedine PS e si arriva ad una pagina dove si può scegliere la data di check-in, la struttura ricettiva e si possono ricercare tutti gli ospiti per cui ancora non sono state inviate le schedine PS.   


Gli ospiti vengono mostrati insieme al completamento dei dati e divisi per gruppi e prenotazioni. Quindi gli ospiti delle prenotazioni di un intero gruppo vengono mostrati raggruppati. Allo stesso modo gli ospiti di una singola prenotazione vengono mostrati raggruppati.  


![](https://lh6.googleusercontent.com/houtkQYexYLSFakyCFcEukSqnWYdT8mk-x8HMQPexlzn3VYCJNQsr_XlFYvdJXSbT6sPBjM7_It5oyULHLB6Ud4Z6r2zmclRv--nz49Qa--73rcMVQff3RDznJ-g6BUqkIo5_Mf4)

Gli ospiti dei gruppi/prenotazioni che sono pronti per l’invio \(perché hanno i dati completi secondo la tipologia di ospite scelto\) sono visualizzati con un riquadro verde e presentano un checkbox che consente di selezionarli per l’invio. Il checkbox è selezionato di default.  


Una volta fatto questo le strutture che non hanno a disposizione l’invio automatico \(perché per esempio non hanno inserito i dati nella configurazione struttura\) vedranno un tasto “Crea file” che consentirà la creazione e scaricamento del file di testo da inviare al portale alloggiati.  


Le strutture che hanno invece compilato correttamente i dati per il collegamento al portale alloggiati avranno a disposizione un secondo pulsante \(“Invia schedine”\) che consente, dopo la conferma, di accodare le schedine selezionate per l’invio automatico.  
****

### **Invio automatico**

L’invio automatico avviene a partire da 10 minuti dall’accodamento nell’orario dalle 00:01 alle 23:00. Questo per lasciare la possibilità alla struttura ricettiva, in caso si accorga di errori, di eliminare l’invio programmato e di procedere a una nuova selezione degli ospiti in un secondo momento. Nell’orario dalle 23:00 alle 23:59, invece, l’invio avverrà immediatamente \(compatibilmente con la coda di operazioni presente nel sistema e con vari fattori tecnici come il traffico di rete, etc…\).  


Attenzione! Se si dimentica di inviare le schedine e si procede all’invio molto tardi \(es. 23:50\) si rischia che per qualche motivo \(es. tante schedine da inviare in coda, lentezza del portale, problemi tecnici, etc…\) le schedine non vengano inviate in tempo. Si consiglia quindi di non aspettare mai l’ultima mezz'ora della giornata per inviare le schedine.  


Le schedine già programmate per l’invio non vengono più presentate nella lista di quelle che possono essere scelte per futuri invii, a meno che l’invio vada in errore e in questo caso possono essere di nuovo scelte.  


### **Gestione degli invii**

Dal menu Adempimenti &gt; Gestione invii PS è possibile accedere a una lista che mostra lo stato degli invii programmati sino a un certo momento e il tempo che manca all’invio. Ogni invio che non sia in corso o completato può essere eliminato \(e in questo modo non verrà più inviato\).  


Cliccando su un singolo invio è possibile vederne l’andamento \(se è effettivamente iniziato o se è completato…\) e visualizzare i singoli passi con le schermate che mostrano il risultato dell’operazione.  


Gli invii possono essere in uno dei seguenti stati: in invio, completato, errore.  


### **Notifiche**

Dopo aver configurato sino a 3 orari di notifica \(vedere paragrafo configurazione\) oppure accettato quelli proposti dal sistema \(es. 9:00, 15:00, 21:00\) il sistema invia una mail che informa del numero di ospiti con check-in il giorno precedente o il giorno stesso che ancora non sono stati notifica**ti.**  


### **Invio alloggiati del giorno XX-XX-XXXX**

Schedine con arrivo ieri ancora da inviare: 20

Schedine con arrivo oggi ancora da inviare: 10  


Ospiti con arrivo ieri e dati non completi: 5

Ospiti con arrivo oggi e dati non completi: 7  


E’ possibile, con una funzionalità a premium \(chiedere informazioni\), ricevere anche una notifica via SMS.  
  


Quando vengono inviate le schedine il sistema invia una notifica che informa la struttura:

### **Invio alloggiati del giorno XX-XX-XXXX ore XX:XX effettuato**

Alle ore XX:XX è stato effettuato l’invio delle schedine PS per  il giorno XX-XX-XXXX.  


Schedine inviate: XX.  


### Scaricamento ricevute

Il sistema quotidianamente scarica le ricevute dalla sito della questura e le rende disponinili alla struttura.  


Alla voce di menu Ricevute PS è possibile vedere la lista delle ricevute scaricate ed estrarre l’archivio che contiene il PDF della Questrura.  
****

![](https://lh6.googleusercontent.com/ib6Q6Y4oRnUFTDn3bZIEIdM0foFUO7w2UgRMFO8h5F_iJwogm0u7R_Yo47t93S19BVbvy5-dlz3SWS_GfLwASm7Y9tLDJWfcIWHe9tTF33AY9cnYldOq9YKvO-xS1w_bLcXc2KOY)

